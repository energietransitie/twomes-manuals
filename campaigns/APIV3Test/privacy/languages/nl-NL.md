# Privacyverklaring NeedForHeat

*N.B. testversie 2023-2024 semester 2*

## Korte samenvatting

versie 23 november 2023

[→ samenvatting](../../privacy-summary/)

[→ volledige privacyverklaring](../../privacy-full/)

---

We gaan in het NeedForHeat onderzoek en in het hele onderzoeksproject [REDUCEDHEATCARB](https://edu.nl/gutuc) zorgvuldig om met uw gegevens. U kunt zich aanmelden in een online enquête. We vragen daarbij persoonsgegevens zoals uw huis- en e-mailadres. Zo kunnen we gegevens over uw woning opzoeken en u uitnodigen voor het meetonderzoek. Tijdens het meetonderzoek registreren meetapparaatjes bij u thuis gegevens zoals binnentemperatuur en sturen dit naar onze onderzoeksdatabase, samen met een unieke code voor uw woning. Na uw aanmelding voor het onderzoek zal Remeha op een veilige manier monitoringdata die ze van uw verwarmingsinstallatie ontvangen gedurende de meetperiode naar ons doorsturen voor het onderzoek, samen met een unieke code voor uw woning. 

Belangrijk: Buiten het onderzoek kunnen anderen niet achterhalen van wie de gegevens zijn. Alleen Remeha, Windesheim en Enelogic kennen de koppeling tussen metingen en woningen. De gepubliceerde informatie in rapporten en wetenschappelijke publicaties onthult geen specifieke woningen of personen. Let op: zelfs na publicatie kunnen Remeha en/of Enelogic de gegevens mogelijk herleiden naar uw woning. Als u dit wilt voorkomen, kunt u na het afronden van de dataverzameling een verzoek indienen bij Remeha en/of Enelogic om de verzamelde data te verwijderen.

Het onderzoek is [goedgekeurd door de Ethische Commissie Onderzoek van Windesheim](../assets/231121-goedkeurende-verklaring-ECO-Windesheim-REDUCEDHEATCARB.pdf). Voor meer informatie kunt u ook de [samenvatting](../../privacy-summary/) en [volledige privacyverklaring](../../privacy-full/) lezen.